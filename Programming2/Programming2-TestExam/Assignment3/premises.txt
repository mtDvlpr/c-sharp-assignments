Bindend referendum
Er moet een bindend referendum komen, waarmee burgers door het parlement aangenomen wetten kunnen tegenhouden.
Maatschappelijke dienstplicht
Er moet een maatschappelijke dienstplicht voor jongeren komen. Zij kunnen dan dienen in het leger, bij de politie of in de zorg.
Anoniem solliciteren
Om discriminatie op basis van de naam te voorkomen, moet anoniem solliciteren bij de overheid en bij openbare instellingen de regel worden.
Groepsbelediging
Belediging van groepen op grond van ras, godsdienst of geaardheid moet niet langer strafbaar zijn.
Teelt en verkoop wiet
De teelt en verkoop van wiet moet legaal worden.
Vervroegde vrijlating
De vervroegde vrijlating onder voorwaarden van gevangenen moet stoppen. Zij moeten hun straf helemaal uitzitten.
Vennootschapsbelasting
De belasting over de winst van ondernemingen (vennootschapsbelasting) moet omlaag.
Belasting hoogste inkomens
De hoogste inkomensgroepen moeten meer belasting gaan betalen.
Tijdelijke arbeidscontracten
De periode waarbinnen je meerdere tijdelijke arbeidscontracten na elkaar kunt afsluiten, moet langer worden dan twee jaar.
AOW-leeftijd 65
De AOW-leeftijd moet weer 65 jaar worden.
Verzekering zzp'ers
Er moet een verplichte verzekering tegen arbeidsongeschiktheid en ziekte komen voor alle zelfstandigen zonder personeel (zzp'ers).
Leenstelsel studenten
Het leenstelsel voor studenten moet worden afgeschaft. De basisbeurs moet weer terugkomen.
Geld cultuur
Er moet meer geld naar kunst en cultuur.
Islamitische immigranten
Nederland moet de grenzen sluiten voor islamitische immigranten.
Kinderpardon
In Nederland opgegroeide kinderen van asielzoekers moeten hier kunnen blijven (kinderpardon).
Onderdak illegalen
De regering moet gemeenten verbieden illegale vreemdelingen onderdak te geven.
Hypotheekrente
De regeling voor de aftrek van de hypotheekrente moet niet verder worden aangetast.
Verhuurdersheffing
Woningcorporaties moeten meer goedkope huurwoningen bouwen. Daarom moet de belasting die zij betalen over huurwoningen (verhuurdersheffing) worden afgeschaft.
Schiphol
Luchthaven Schiphol moet kunnen uitbreiden.
Kilometerheffing
De regering moet niet het bezit van de auto, maar het aantal gereden kilometers belasten.
Nieuwe wegen
Er moet meer geld naar de aanleg van nieuwe wegen.
Kolencentrales
Alle kolencentrales mogen voorlopig open blijven.
Btw-tarief vlees
Voor vlees moet het hoge btw-tarief van 21 procent gaan gelden.
Voltooid leven
Ouderen die vinden dat hun leven voltooid is moeten hulp kunnen krijgen om een einde aan hun leven te maken.
Afschaffing eigen risico
Het eigen risico in de zorg moet worden afgeschaft, ook als dat betekent dat de premies omhoog gaan.
Landelijk zorgfonds
Er moet een landelijk zorgfonds komen, zodat het stelsel van particuliere zorgverzekeraars kan verdwijnen.
Defensie-uitgaven
De uitgaven voor defensie moeten de komende jaren fors omhoog naar 2 procent van het nationale inkomen (de NAVO-norm).
Europees leger
Er moet een Europees leger komen.
Ontwikkelingshulp
Nederland moet meer geld uitgeven voor de ontwikkeling van arme landen.
EU-lidmaatschap
Nederland moet uit de Europese Unie (EU) stappen.